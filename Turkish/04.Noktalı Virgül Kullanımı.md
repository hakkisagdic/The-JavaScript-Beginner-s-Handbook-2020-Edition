

## Noktalı Virgül Kullanımı

Javascript kullanarak yazılmış bir programdaki her satırı, ***isteğe bağlı*** olarak noktalı virgül ile sonlandırabilirsiniz.

İsteğe bağlı dememin sebebi, JavaScript yorumlayıcıları bizim yerimize noktalı virgül koyabilecek kadar akıllıdır.

Hatta çoğu durumda, yazdığımız programdan noktalı virgülleri hiç düşünmeden kaldırabiliriz.

Aslına bakılırsa bu gerçek, birçok tartışmaya yol açmıştır. JavaScript geliştiricilerinin bir kısmı daima noktalı virgül kullanırken, diğer kısmı da genellikle noktalı virgül kullanmaktan kaçınırlar. Bu fikir ayrılığından dolayı, noktalı virgül kullanarak yazılmış kod görebileceğiniz gibi, noktalı virgül kullanılmadan da yazılmış kod görebilirsiniz.

Kişisel tavsiyem noktalı virgülden kaçınmanızdır, dolayısıyla bu kitaptaki örnekler noktalı virgül içermeyecektir.


