
## JavaScript Tarihi

1995 yılında piyasa çıkan JavaScript, mütevazi başlangıcından bu yana çok uzun bir yol katetmiştir. 

İnternet tarayıcıları tarafından, doğal biçimde desteklenen ilk *betik dil (scripting language)* olan JavaScript, bunun sayesinde diğer dillere kıyasla rekabet avantajını elde etmiştir. JavaScript günümüzde dahi, internet uygulamaları oluşturmakta kullanılan tek *betik dil (scripting language)* olma özelliğini korumaktadır.

Diğer diller olmasına rağmen hepsi JavaScript için yada yakın zamanlarda WebAssembly için derlenmelidir, fakat bu bambaşka bir hikayenin konusudur.

JavaScript, ilk zamanlarda günümüzde olduğu kadar güçlü değildi.  O dönemlerde yine genellikle süslü animasyonlar ve Dinamik HTML olarak bilinen şaşırtıcı şeyler için kullanılırdı. 

İnternet platformlarının rağbet gördüğü ( ve rağbet görmeye devam ettiği) artan ihtiyaçlarla birlikte, JavaScript dünyanın en çok kullanılan eko-sistemlerinden birinin ihtiyaçlarını karşılamak için büyüme sorumluluğunu üstüne almıştır.
 
JavaScript, günümüzde tarayıcıların dışında da büyük ölçüde kullanılmaktadır. Node.js'nin son beş yıldaki yükselişiyle beraber bir zamanlar Java, Ruby, Python, PHP ve daha geleneksel sunucu taraflı dillerin hakimiyeti altında olan backend geliştiriciliğinin  kapılarını aralamıştır.

JavaScript, şimdilerde dil destekli veritabanlarında ve birçok çeşit uygulamada kullanılabilir. Örnek olarak gömülü uygulama, mobil uygulama, TV uygulamaları ve daha fazlasını geliştirmek mümkündür. Tarayıcının içinde ufak bir dil olarak başlayan JavaScript, günümüzde dünyadaki en popüler programlama dilidir.
